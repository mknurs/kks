---
title: Rezolucija komunističko-astencionističke struje u tršćanski socijalistički sekciji o revolucionarnom parlamentarizmu, usvojena na sastanku 19. decembra 1920
author: Frakcija komunista-ascencionista, tršćanska grupa; Dragotin Godina
orig_date: 1920
source: Delo, 24. XII. 1920
lang: sh
date: 2020-09-16
template: post
---

[^1]

Donosimo tekst rezolucije o revolucionarnom parlamentarizmu, usvojen prošle nedelje[^2] na sastanku tršćanskih komunista-apstencionista.[^3] – Rezolucija sadrži suštinu komunističke taktike ne samo u izbornoj i parlamentarnoj borbi, već i u delovanju i prevladavanju komunista na političkom polju uopšte. Druga vrlina ove rezolucije je njena istovremena jasnoća i odlučnost. Svaka nejasnoća je isključena! – Rezolucija će još doći do svih sekcija koje su usvojile imolski program.[^4] Nadamo se, da će rezolucija biti donešena s odobravanjem i da će je naši drugovi usvojiti uključivo *s njenim duhom* – koji mora prodrijeti u svaku njihovu političku misao i akciju. Rezolucija glasi:

“Grupa tršćanskih komunista-apstencionista izjavljuje, da je jedina svrha njenog postojanja bila utrti put uspostavljanju prave komunističke partije, u potpunosti u skladu s principima Komunističke internacionale: da će njen zadatak biti u potpunosti ispunjen tek kada postigne postavljeni cilj, t. j. kada komunistička partija postane – ne samo pristupajuća, kako kaže publikacija našeg centralnog komiteta – već i u potpunosti odgovarajuća načelima Komunističke internacionale, dovršena činjenica, ili kada se komunističko-apstencionistička frakcija bude mogla spojiti u neku drugu grupu, koja će bolje odgovarati namerama apstencionista.

Prelazeći ka konkretnom faktu, tršćanska sekcija izjavljuje, da je spremna za udruživanje sa svim onim komunističkim frakcijama (koje prihvaćaju imolski program) koje nameravaju nakon rezultata glasanja na sledećem kongresu Italijanske socijalističke partije – čak i ako ostanu u manjini – bezuslovno da se odvoje – ne samo od reformista koji su se nedavno okupili u Reggio Emillia,[^5] već i od svih onih elemenata koji su za takozvano “partijsko jedinstvo” (Serratijevci), dalje od onih elemenata koji su se iskazali, ili će se do kongresa, jasno pokazujući svoju simpatiju prema reformistima, još iskazati kao lažni komunisti.

Drugi uslov koji mi, tršćanski komunisti-apstencionisti, namećemo svojim drugovima elektoralistima[^6] za potpuno ujedinjenje sa njihovom komunističkom frakcijom (koja je za razdvajanje)[^7] je, da prihvate našu tezu o revolucionarnom parlamentarizmu, koja je u potpunosti u skladu s tezama usvojenim na II. kongresu Komunističke internacionale, to jest:

Svako učešće proletarijata u buržoaskom parlamentarizmu, čak i ako se ono koristi u revolucionarne svrhe – smatramo rasipanjem proleterske energije. Ipak, iz discipline, bezuslovno i u celosti prihvatamo teze o revolucionarnom parlamentarizmu usvojene na II. kongresu Komunističke internacionale, bez obzira što se pomenuti kongres izrazio o relativno maloj važnosti ovog pitanja.

Pošto smo i mi uvereni u malu važnost ovog pitanja, u potpunosti se slažemo s mišljenjem II. kongresa, naime: da je antiparlamentarizam kao apsolutno i kategorično odbijanje buržoaznog parlamentarizma samo naivna i dečija doktrina. Takođe logički smatramo, da je i suprotno apsurdno i neozbiljno: to je *apsolutno* priznanje bezuslovne potrebe konkretnog učešća u buržoaskom parlamentarizmu.

Faktički je kongres samo generalno prepoznao potrebu komunista za učešćem u parlamentarizmu. *U nekim slučajevima prepoznaje potrebu za bojkotom izbora ili obrnuto: učestvovanje na izborima, ali istovremeno proglašenje bojkota parlamenta.* Takođe je odlučio da komunističke partije pojedinih zemalja to moraju rešiti same, poštujući specifične uslove datog trenutka.

Kako moramo na ovoj osnovi konkretno rešiti pitanje revolucionarnog parlamentarizma, moramo radi toga razmotriti ove specifične detalje trenutnog političkog momenta, od kojeg zavisi taktika naše buduće komunističke partije kao i politička situacija u Italiji.

1.  Tek formirana Italijanska komunistička partija, još će biti daleko od toga da će moći detaljno razumeti komunistički duh, politiku, taktiku i učenja komunizma. U njoj će vladati samo dobra volja, trudeći se pretvoriti njene članove u svakom pogledu u savršene komuniste. A *mentalitet* će još dugo ostati *socijaldemokratski*. Stoga će stranci trebati puno energije i rada da bude u stanju izvršiti preokret iz socijaldemokratizma u komunizam.

    U tom periodu takozvanog detinjstva komunizma, svaki elektoralistički pokušaj biće vrlo opasan.
2.  Pored rada na komunističkom samoobrazovanju, stranka će imati i težak zadatak širenja istinskog komunizma među radničkim masama i borbe protiv, ne samo otvorenog reformizma, već i protiv reformizma i socijaldemokratije skrivene pod krinkom komunizma (npr. unitarni komunizam,[^8] social-patriotizam. itd.)
3.  Komunistička partija će morati provoditi sovjetsku propagandu i tehnički pripremiti sovjete. Ne samo pripremiti, već će morati i braniti pravi sovjetizam od modernih falsifikata, kojih će sigurno biti mnogo (primjera već imamo u Austriji, Njemačkoj i Italiji – ovde se, naravno, rade samo prvi planovi).
4.  Katastrofalna političko-ekonomska kriza u Italiji razvija se s takvom žurbom da će Komunistička partija morati uložiti ogroman posao – što će sigurno premašiti njene snage – za psihološku i tehničku predpripremu komunističke revolucije. To će morati učiniti, da spriječi takvu revoluciju, koja bi degenerirala u anarhični haotični revolt, koji bi nas opet vratio u stari buržoazni režim.

Uzimajući sve ovo u obzir, može se pretpostaviti, da će nova komunistička partija morati uložiti sve svoje snage i resurse u izvršavanje svega što joj nalažu njeni glavni zadaci. *Jednom kad se to učini, moći će se videti postoji li prilika da se deo energije i resursa žrtvuje za potrebe sporedne stvari revolucionarnog parlamentarizma.* Mi, komunisti-apstencionisti, već sada predviđamo, da se ta mogućnost nikada neće pokazati. Međutim, ako većina Komunističke partije bude suprotnog mišljenja, bezuslovno ćemo prihvatiti odluke stranke. A u ovom slučaju zahtevamo da se Komunistička partija striktno drži onoga što je zaključio II. kongres Komunističke internacionale. To jest: da se u izbornom periodu ne sme ići u lov na maksimalan broj mesta, već da to bude *mobilizacija masa s motom proleterske revolucije*. – I mi ćemo insistirati na tome, da akcija parlamentarne grupe u potpunosti odgovara onim 12 tačkama, koje sadrži treći (poslednji) deo teza,[^9] koje se tiču revolucionarnog parlamentarizma.”

[^1]: Delo, 24. XII. 1920. Rezoluciju je sastavio i predložio Dragotin Godina.
[^2]: Na dan 19. decembra 1920.
[^3]: Grupa astencionista, nakon uspostavljanja jedinstvene komunističke struje, 18. novembra (vidi dokument br. II, 93), službeno više nije postojala, ali je i dalje samostalno djelovala s obzirom na težnje, izražene več na skupštini u Imoli nakon [prevlasti] Bordigovih tendencija u komunističkoj struji. Prim. P. Spriano, Storia del Partito comunista italiano, I, Da Bordiga a Gramsci, Torino 1967.
[^4]: Program komunističke struje, usvojen na skupštini u Imoli 28.-29. novembar 1920.
[^5]: 10.–11. oktobra 1920.
[^6]: Grupe komunista koje su, za razliku od astencionista, zagovarale učešće na izborima.
[^7]: Odvajanje od unitarista i reformista.
[^8]: Mišljeni su unitaristi, koji su se nazivali socijalistima-komunistima.
[^9]: Teze II. kongresa Komunističke internacionale, izražene u 21 tački.