---
Title: Zgodovina in teorija 4
Template: post
---

<toc />

## Narava – kultura

![Mrtvaški ples.](%assets_url%/img/mrtvaski_ples.jpg "Mrtvaški ples; motiv družbe pred objektivno silo.")

> Man the proletarian reverts once more to living in a cave, but the cave is now polluted by the mephitic and pestilential breath of civilization. Moreover, the worker has no more than a precarious right to live in it, for it is for him an alien power that can be daily withdrawn and from which, should he fail to pay, he can be evicted at any time. He actually has to *pay* for this mortuary.

## Čas

![Mladi brazilski domorodci streljajo v komemorativno uro ob 500-letnici odkritja Brazilije.](%assets_url%/img/indigenous_brazilians.png "Mladi brazilski domorodci streljajo v komemorativno uro ob 500-letnici odkritja Brazilije.")

> Zavest, da je treba kontinuum zgodovine razstreliti, je značilna za revolucionarne razrede v trenutku njihove akcije. Velika revolucija je vpeljala nov koledar. Dan, s katerim se začenja koledar, deluje kot zgodovinski pospešeni čas. In v bistvu je to isti dan, ki se vedno znova vrača v obliki praznikov, spominskih dnevov. Koledarji potemtakem ne štejejo časa tako kot ure. Spomeniki zgodovinske zavesti so, o kateri ni bilo v Evropi že sto let niti najmanjšega sledu več. Še v julijski revoluciji se je primeril incident, v katerem je bilo tej zavesti zadoščeno. Ko se je prvi dan bojev prevesil v večer, so na več krajih v Parizu neodvisno eden od drugega streljali v ure na zvonikih. Priča, ki občudovanje morebiti dolguje rimi, je tedaj zapisala:
> 
>> Qui le croirait ! on dit qu’irrités contre l’heure  
>> De nouveaux Josués, au pied de chaque tour,  
>> Tiraient sur les cadrans pour arrêter le jour.
>
> (Walter Benjamin, "O pojmu zgodovine" v Izbrani spisi, SH, 2013, str. 223.)

[konkretno o abstraktnem času]

## Prostor

### 2020-12-07

- arhitekti slovenske tranzicije. upor proti pojmom, ki niso nikoli zares vladali nad *človekom*. Podreka izjavi razredne interese slovenskih *postmodernistov* kot nosilcev "značajskih mask", ne pa nosilcev abstraktnih slogovnih nazorov. (kaj to pove o slogu)
- tradicija in vernakularno. operativna kritika. pripisovanje občutljivosti za nazaj.
- plečnik na bankovcu
- Koolhaas ima vse odgovore, dokler ga vprašaš *post festum* (in dokler ne zahtevaš fotografij notranjosti).

![Vrednostna forma arhitekture](%assets_url%/img/500_sit_blue.png "Vrednostna forma arhitekture.")

## Etika


## Ideologija

Ideologija kot napačna zavest.

![Antikapitelizem](%assets_url%/img/01.jpg "Antikapitelizem")
![Antikapitelizem](%assets_url%/img/02.jpg "Antikapitelizem")
![Antikapitelizem](%assets_url%/img/03.jpg "Antikapitelizem")
![Antikapitelizem](%assets_url%/img/04.jpg "Antikapitelizem")
![Antikapitelizem](%assets_url%/img/05.jpg "Antikapitelizem")
![Antikapitelizem](%assets_url%/img/06.jpg "Antikapitelizem")
![Antikapitelizem](%assets_url%/img/07.jpg "Antikapitelizem")
![Antikapitelizem](%assets_url%/img/08.jpg "Antikapitelizem")
![Antikapitelizem](%assets_url%/img/09.jpg "Antikapitelizem")
![Antikapitelizem](%assets_url%/img/10.jpg "Antikapitelizem")

### "Radikalna arhitektura"

Vprašanje, ki obseda 20. stoletje, po Badiouju, je vprašanje novega človeka. Stoletje pa se je s tem obsedalo na dva nasprotna si načina, pravi, na fašističen in na komunističen način. Predmet spisa bo arhitekturno posredovanje pri seveda zadnjem, pred tem pa želimo z nekaj dodane natančnosti komunizem in njegova vprašanja rešiti pred njegovo neprijetno razvrstitvijo v Badioujevem 20. stoletju.

Jedrna razlika med novima človekoma je, da je prvi restituiran, obnovljen iz nekakšnega mita, drugi pa proizveden in brez predikatov. Zakaj je drugi proletariat Badiouju pomaga Marx: »Že Marx je poudaril, da je univerzalna singularnost proletariata v tem, da nima nobenega predikata, da nima ničesar, zlasti pa nima, v strogem pomenu besede, nobene ‘domovine’.«[^1] In brez Marxa nadaljuje z opazko, da te »antipredikativnosti« ob koncu stoletja ni več, da nihče več ne sovraži družine. V Manifestu, besedilu, ki je še najbolj obremenjeno z neposredno propagando širokemu občinstvu, je del namenjen prav nepredikativnosti proletariata proti antipredikativnosti komunistov:
> Odprava družine! Celo najradikalnejši se razburjajo nad to gnusno nakano komunistov.
> Na čem temelji sedanja, meščanska družina? Na kapitalu, na privatnem pridobivanju. Do kraja razvita eksistira le za buržoazijo; dopolnilo pa ji je, da je proletarec na silo brez družine, in javna prostitucija.
> Buržujeva družina seveda odpade, ko odpade to njeno dopolnilo, oboje pa izgine, ko izgine kapital. Nam očitate, da hočemo odpraviti izkoriščanje otrok po starših? Priznavamo to hudodelstvo.
> Toda, pravite, mi odpravljamo najprisrčnejše odnose, ko domačo vzgojo zamenjujemo z družbeno.
> Pa kaj ni tudi vaša vzgoja določena z družbo? Z družbenimi razmerji, znotraj katerih vzgajate, z bolj neposrednim ali bolj posrednim vmešavanjem družbe, s pomočjo šole itd.? Komunisti ne izumljajo vplivanja družbe na vzgojo; spreminjajo le njegov značaj, odtegujejo vzgojo vplivu vladajočega razreda.[^2]

Tu se strinjajo tako Badiou kot neposredni naslovljenci citiranih besed in sodobni antikomunisti.[^3] Gnusna nakana komunistov je odprava družine! Tudi sami si želimo, da bi komunizem bil stvar zasebnih namenov komunistov.[^4] Namesto kritike in analize kapitalistične družbe, bi zadovoljili teoretike zarot in izumili lastne vplive in odpravili otročji zameri družino in šolo. Na žalost takšne komuniste razočarata sama Marx in Engels. »Komunisti ne izumljajo vplivanja družbe na vzgojo.« In poudarki so enaki pri odgovorih na ostale očitke. Lastnina je praktično odpravljena za »devet desetin« družbe, mezdno delo je odpravilo družinska razmerja … Kar očitajo komunistom je pravzaprav delovanje kapitala. Politična novost manifesta je priznanje nekakšne izjemnosti dobe in nuje, ki iz nje izhaja. Motiv nuje je prisoten tudi v zgodnejših delih:
> Če pripisujejo socialistični pisci proletariatu to svetovnozgodovinsko vlogo, tedaj se to, kot prepričuje kritična kritika, nikakor ne godi zato, ker bi imeli proletarce za bogove. Prej narobe. Ker je v izoblikovanem proletariatu praktično dovršena abstrakcija od vse človečnosti, celo od videza človečnosti, ker so življenjski pogoji današnje družbe v svoji najbolj nečloveški stopnji, ker je v proletariatu človek izgubil samega sebe, vendar se je hkrati ne le teoretično zavedel te izgube, ampak ga je nuja, ki je ni več mogoče odvrniti, ki je ni več mogoče olepševati, ta absolutno ukazovalna nuja — praktični izraz nujnosti — prisilila k uporu proti tej nečlovečnosti, zato proletariat more in mora osvoboditi samega sebe. […] Ne gre za to, kaj si ta ali oni proletarec ali celo ves proletariat ta čas predstavlja kot cilj. Gre za to, kaj jè in kaj bo v skladu s to bitjo zgodovinsko prisiljen storiti.[^5]

Naš poudarek torej meri v neustreznost razvrščanja hipotez o novem človeku eno ob drugo, kot alternativi. S tem pride v ospredje problematika, ki se je ne da odpraviti s posodobitvami filozofskega registra in ki vztraja kljub programskim sklepom slepih ulic arhitekturne zavesti. Kaj nam znotraj kapitalističnega razvoja preostane? 

Arhitektura vedno predpostavlja lasten predmet, utemeljuje se z vnaprej določenim bistvom svojega cilja – arhitekturnega dela.[^6] Kot družbena praksa vzpostavlja primat nad določenim sektorjem materialne produkcije – področje zidave. Nekaj zadnjih ciklov razvoja na tem področju ga je privedlo do nekakšne tehnološke trivialnosti. Neposredne materialne in tehnološke forme gradnje so uspešno vključene v kapitalistično podobo prihodnosti (kapitalizem) brez posredovanja arhitekture.[^7] Boj za primat se zato lahko prestavi v deklinacijo lastnih znakov, zanikanih pomena, da je deklinacija lahko neskončna in primat zagotovljen.

Arhitekturna zavest lahko zato svojemu delovanju pripisuje odnos do produkcijskega načina. Napredni arhitekti se morda z njim ne strinjajo, so proti, a v vsakem primeru si delijo predpostavko z reakcionarnimi arhitekti: arhitektura je nad družbo in zgodovino. Napredni akterji kreativnih družbenih praks – banalizirano: profesionalne strate izučenega dela – zato lahko sebi pripisujejo vlogo posredovanja med proletariatom in njegovim »svetovnozgodovinskim ciljem«. Arhitektura in proletariat pa sta si (oba kot avtentični posledici kapitalizma) v zadnji instanci različna v svojih materialnih interesih. Revolucionarna naloga proletariata je odprava lastnega stanja kot proletariat, »revolucionarne« naloge, ki si jih arhitektura lahko postavi so nadaljevanje arhitekture kot arhitekture. Zgodovinske avantgarde so zato s kreacijo novega človeka vedno kreirale ustrezne zamenjave proletariata, ustrezne za nadaljevanje kapitalističnega razvoja. Le Corbusierjevo darilo – Modulor; modernistični človek, laboratorijskega porekla – je novi človek, popolnoma skladen s svojo okolico, ki tudi, priročno, zahteva arhitekturno naročilo. Le Corbusierjev poziv »Arhitektura ali revolucija« je zatorej edino pravilno razumeti kot ekskluzivno disjunkcijo pred katero se je znašel povojni kapital obnove. Eno ali drugo, oboje se izključuje.[^8] Modulor je v najboljšem primeru tudi ostal brez svoje revolucionarne naloge, saj je to dovršil arhitekt.

Izogibamo se neprijetnim zaključkom. Kaj pa nam torej preostane? — Arhitekturi? Vse. »Res pa je tudi, da se zaton stroke še ne ujema z nikakršno institucionalno opredeljeno vlogo tehnikov, ki naj bi delovali na področju zidave. Zato se pluje v praznem prostoru, v katerem se lahko zgodi vse, toda nič ni odločilno.«[^9] Arhitektura kot arhitektura je lahko pomirjena s tem odgovorom. Mi pa nadaljujemo: »Razsvetliti posebne značilnosti in ovrednotiti stopnjo funkcionalnosti v razmerju do občih ciljev, ki jih predlagajo dominantne sile, je edini prispevek, ki ga lahko danes ponudi kritika, ki ni čisto opisna.«[^10] Tu je jasno, da gre Tafuriju za Benjaminov predlog zamenjave vprašanja »kakšen odnos zavzema arhitektura znotraj produkcijskih odnosov«.[^11] Ta opredelitev naloge kritike pa pride na točki Tafurijeve analize, ko že vemo, da je kapitalistični razvoj arhitekturi vzel funkcije posredovanja. Torej, preostalo nam ni niti to kar nam preostane. Tafurijev sklep zato nujno pride v obliki problema: »Na eni strani postavljanje gradbene produkcije znotraj občih planov nadaljuje z redukcijo funkcionalnosti ideološke vloge arhitekture. Na drugi strani pa se zdi, da ekonomska družbena protislovja, ki vse večkrat eksplodirajo v prostoru urbanih in teritorialnih struktur, onemogočajo kapitalistično reorganizacijo.«[^12] V tem stanju nerazrešenih protislovij na ravni kapitalističnih mest (prostora, arhitekture) in preživelih »idolov« modernističnega projektiranja (avantgardnosti ali profesionalnosti arhitekta)[^13] je »reaktualizacija« avantgardne zahteve po posredovanju revolucije način izogibanja vprašanjem proletarske revolucije »katere teža je daleč stran od enostavne subjektivne volje in enostavne posodobitve sintakse.«[^14]

Klišejski tafurizem — »[T]ako kot ni mogoče utemeljiti razredne politične ekonomije, tako ni mogoče ‘anticipirati’ razredne arhitekture (nekakšne arhitekture ‘osvobojene družbe’); kar je mogoče, je predlog razredne kritike arhitekture. Nič več od tega, iz strogega – a sektaškega in pristranskega – marksističnega vidika.«15 — ostaja nepredvidljivo aktualen. Če že vztrajamo na arhitekturno notranjih rešitvah, komunistom (sicer konkretno v Projekt in utopija neizrečeno) implicitno preostanejo naloge sektorske analize in skromne dimenzije »podreditve« arhitekturnih veščin[^16] spoznavanju novih ravni s katerimi se morajo spopadati razredna gibanja. Torej to kar preostane tudi komunistom pismonošam in komunistom kuharjem – politična dimenzija katere temelj in horizont sta določena z uvodoma izpostavljeno objektivno nujo in subjektivno zavedanje posledic te nuje: »Biti produktivni delavec zato ni sreča, ampak smola.«[^17]

V Badioujevi shemi torej destrukcija. Utemeljiti ali razvrstiti neposredne naloge arhitekture kot arhitekture v kakršnokoli hierarhijo ali sosledje, ki kot svoj cilj predvideva kreacijo novega človeka, bi bilo izsiljevanje vsake potencialne revolucionarne zavesti, da ob dejanskih nalogah (ki so lahko uporabne) v najboljšem primeru sprejme še toliko več reformističnih hipotez. V svetu kjer hkratno obstajata kulturna industrija (kjer »se lahko zgodi vse, toda nič ni odločilno«) in atomska bomba so te hipoteze pogubne. Destrukcija torej ne kot subjektivna izbira drže ampak objektivna prisila. Šele po tem si lahko družba zastavi vprašanje na katerega lahko odgovori.

[^1]: Badiou, 20. stoletje, str. 8
[^2]: M&E, Komunistični manifest, str. 117
[^3]: Osmega julija 2020 je Janez Janša na spletni konferenci Europe Uncensored povzemal Manifest: "V komunističnem manifestu je pisalo, da je za ustvarjanje novega sveta treba razgraditi narod, družino, zasebno lastnino, zasebno šolstvo in religijo." (Ne mislimo, da Badiou in Janša ne poznata gradiva – nedvoumno sta z njim bolj seznanjena in dlje sta ga študirala. Za operativne cilje knjige ali konference nikakor ne gre za napačno interpretacijo, nam gre pač za posebno interpretacijo, ki bo svojo vlogo odigrala pri vprašanju arhitekturnih avantgard.)
[^4]: Ali arhitektura stvar zasebne volje arhitektov.
[^5]: M&E, Izbrana dela I, str. 496–497.
[^6]: Zlodre, »Zapiski o ideoloških oblikah arhitekturne zavesti«, v Notice o arhitekturi, str. 7 in dalje.
[^7]: Zato je jez nad reko Vajont (začetek gradnje 1959) predpogoj za kreacijo novega italijanskega človeka – realna podlaga italijanski arhitekturni humanizaciji modernosti, Veliki etiopski jez ponovnega rojstva (začetek gradnje 2011) pa trivialni zaznamek gradbeniškega zbornika.
[^8]: V tej luči so zanimivi dokumenti 20. stoletja tisti, ki jih je zavarovala prisilna (iz strani kapitala ali Italijanske komunistične partije) obskurnost. Amadeo Bordiga, znan kot bolj leninističen od Lenina, v svojem spisu »Spazio contro cemento« (prostor proti cementu) vztraja, da si proletariat more in mora prisvojiti celotno Zemljino skorjo, ne le 42 kvadratov modernističnih kompromisov.
[^9]: Tafuri, Projekt in utopija, str. 5, poudarek naš.
[^10]: Isto, str. 108.
[^11]: Benjamin, »Avtor kot proizvajalec«, v Brecht in Benjamin, Zgodbe gospoda Keunerja; Me-Ti. Knjiga obratov. Poskusi o Brechtu, str. 320.
[^12]: Projekt in utopija, str. 109.
[^13]: V Badiujevem 20. stoletju to vlogo (idola) igra projekt 20. stoletja.
[^14]: Projekt in utopija, str. 114.
[^15]: Tafuri, Theories and History of Architecture, str. 
[^16]: Če je teh še kaj ostalo izven vaj v idolizaciji institucije projektiranja.
[^17]: Marx, Kapital I, str. 416.
